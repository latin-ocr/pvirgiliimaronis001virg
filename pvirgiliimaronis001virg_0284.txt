2278 P. VIRG'JLJJ

Hi dominam Ditis thalamo deducere adorti.
Quae contra breviter fata est Amphrysia vates:
Nullae hic infidiae tales 3 abfiste moveri ε

Nec vim tela ferunt :licet ingens janitor antro
‘JEternum latrans exsanguis terreat umbras:

Casta licet patrui servet Proserpina limen.
Tro'i'us AEneas ‚ pietate infigni‘s ὅ( armis .,
Ad genitorem imas Erebi descendit ad umbras.
Si te nulla movet tantae pietatis imagO,
‘At ramum hunc (aperit ramum qui veste latebat)
Agnoscat». Tumida ex ira tum corda residunt.
Nec plura his. Ille admirans venerabile donum
Fatalis virgae , longo post ternpore visum ‚
Caeruleam advertit puppim ‚ ripaeque propinquat,
lude alias animas , quae per juga longa sedebant,
Deturbat ‚ laxatque foros: simul accipit alveo
Ingentem AEnean. Gemuit sub pondere cymba
Sutilis , & multam accepit rimosa paludem.
Tandem trans fluvium incolumis vatemque virumque
Informi limo glaucaque exponit in ulva.
Cerberus haec ingens latratu regna trifauci
Personat, adverso recubans immanis in antro.
Cui vates ‚ horrere videns jam colla colubris .,
Melle soporatam Sc medicatis frugibus offam
Objicit. Ille fame rabida tria guttura pandens
Corripit objeftam ‚ atque immania terga resolvit
Fusus humi, totoque ingens extenditur antro„
Occupat AEneas aditum custode sepulto ‚
,Evaditque celer ripam irremeabilis undae.
Continuo auditae voces ‚ vagitus Bc ingens,
Infantumque animae flentes in limine primo, ε,

⁴ '400

405

410

415

420

425

